<html>
  <head>
    <title>icecream1003</title>
  </head>
  <body>
    <h1>icecream1003</h1>
    <h2>林詠騏</h2><hr>
    <h3>《易經》第一卦乾          乾為天          乾上乾下</h3>  
　　<p>乾：元，亨，利，貞。</p>
　　<p>初九：潛龍，勿用。</p>
　　<p>九二：見龍再田，利見大人。</p>
　　<p>九三：君子終日乾乾，夕惕若，厲無咎。</p>
　　<p>九四：或躍在淵，無咎。</p>
　　<p>九五：飛龍在天，利見大人。</p>
　　<p>上九：亢龍有悔。</p>
　　<p>用九：見群龍無首，吉。</p><br>
<p>彖曰：大哉乾元，萬物資始，乃統天。雲行雨施，品物流形。大明始終，
      六位時成，時乘六龍以御天。乾道變化，各正性命，保合大和，乃
      利貞。首出庶物，萬國咸寧。</p>
<p>象曰：天行健，君子以自強不息。
      潛龍勿用，陽在下也。 見龍再田，德施普也。 終日乾乾，反復道
      也。 或躍在淵，進無咎也。飛龍在天，大人造也。 亢龍有悔，盈
      不可久也。 用九，天德不可為首也。</p>
<p>文言曰：「元者，善之長也，亨者，嘉之會也，利者，義之和也，貞者，
      事之干也。  君子體仁，足以長人﹔嘉會，足以合禮﹔利物，足以
      和義﹔貞固，足以干事。 君子行此四者，故曰：乾：元亨利貞。」</p>
<p>初九曰：「潛龍勿用。」 何謂也？</p>
<p>子曰： 「龍德而隱者也。不易乎世，不成乎名﹔遯世而無悶，不見是而
  無悶﹔樂則行之，憂則違之﹔確乎其不可拔，乾龍也。」</p>
      <p>九二曰：「見龍在田，利見大人。」 何謂也？</p>
<p>子曰： 「龍德而正中者也。 庸言之信，庸行之謹，閑邪存其誠，善世而
  不伐，德博而化。 易曰：「見龍在田，利見大人。」 君德也。」</p>
      <p>九三曰：「君子終日乾乾，夕惕若，厲無咎。」 何謂也？</p>
      <p>子曰： 「君子進德修業，忠信，所以進德也。修辭立其誠，所以居業也。</p>
      <p>知至至之，可與几也。 知終終之，可與存義也。 是故，居上位而
        不驕，在下位而不憂。故乾乾，因其時而惕，雖危而無咎矣。」</p>
<p>九四：「或躍在淵，無咎。」 何謂也？</p>
<p>子曰： 「上下無常，非為邪也。 進退無恆，非離群也。 君子進德修業，
  欲及時也，故無咎。」</p>
      <p>九五曰：「飛龍在天，利見大人。」 何謂也？</p>
<p>子曰： 「同聲相應，同氣相求﹔水流濕，火就燥﹔云從龍，風從虎。 聖
  人作，而萬物睹，本乎天者親上，本乎地者親下，則各從其類也。</p>
      <p>上九曰：「亢龍有悔。」 何謂也？</p>

                                <p>取自易經第一掛一部分</p><br>
      <div id="div_back">
        <a href="https://scratch.mit.edu/projects/55172680/">
          <img class="project" src="https://cdn2.scratch.mit.edu/get_image/project/55172680_100x80.png?v=1441631358.82">
        </a>
        <br><span>專案1</span><br>By<span>icecream1003</span>
        <br><a href="https://scratch.mit.edu/projects/61761240/">
          <img class="project" src="https://cdn2.scratch.mit.edu/get_image/project/61761240_100x80.png?v=1461131724.21">
        </a>
        <br><span>專案2</span><br>By<span>icecream1003</span>
        <a href="https://icecream1003.github.io/game/">  
          <img class="project" src="images/project1.png">
        </a>
        <br><span>專案3</span><br>By<span>icecream</span>
      </div>
  </body>
</html>
